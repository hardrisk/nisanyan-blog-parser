<!DOCTYPE html><html lang="tr"><head><meta charset="UTF-8"><title>Document</title></head><body><h1>Vatandaş soruyor, cevaplamak boynumuzun borcu</h1><a href='http://nisanyan1.blogspot.com/2017/07/vatandas-soruyor-cevaplamak-boynumuzun_25.html'>http://nisanyan1.blogspot.com/2017/07/vatandas-soruyor-cevaplamak-boynumuzun_25.html</a><p>2017-07-25T10:08:00.000+03:00</p><div class="MsoNormal"><b><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">3-4 ay it kopukla beraber yattığınız müddette herhangi bir zarar verdiler mi, fenalık yapmaya çalıştılar mı, ne şekil davrandılar? <o:p></o:p></span></b></div><div class="MsoNormal"><b><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></b></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">Şakran ve Yenipazar’da yalnız olduğum bir buçuk yıl dışında gaspçılarla, hırsızlarla, katillerle, bonzai tacirleriyle, mülteci kaçakçılarıyla, karısını şişleyenlerle vb. beraberdim. Zaman zaman bunaldığım oldu elbette, ama herhangi bir tanımlı insan kategorisinden çok daha kötü olduklarını düşünmüyorum. İnsan olarak iletişim kurabildiğin zaman çoğu güzel insanlar, duygusal ve içten. Buna karşılık kültürel üstyapı korkunç. Bireysel kişilikle kitlesel kültür arasındaki ilişkiyi bol bol düşünme ve gözleme fırsatı buldum.<o:p></o:p></span></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">Bana her yerde saygılı davrandılar. “Hocam” hitabından ve formel (feodal?) saygı gösterilerinden asla imtina etmediler. Üç beş defa densiz tiplerle yumruklaşmanın eşiğine geldim; her seferinde etraftakilerin çok büyük kısmı beni koruyup kollamayı görev bildi. Bana saygısızlık ettiği için sıkı dayak yiyen bir iki serseri de oldu.<o:p></o:p></span></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></div><div class="MsoNormal"><b><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">Kürtler nasıl insanlardı, kaba mıydılar iyi miydiler? <o:p></o:p></span></b></div><div class="MsoNormal"><b><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></b></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">Kabaydılar. İyiydiler. Ege bölgesi cezaevleri nüfusunun sanırım %40 kadarı Kürt. Çok etkileyici bir dayanışma içindeler. Hemen hemen istisnasız bütün koğuşlarda koğuş ağası Kürt. Feodal otorite yapısını çok kolay ve çok doğal olarak kuruyorlar; etraflarına “dayı” için canını tehlikeye atmaya razı bir “yeğenler” veya “torınlar” zümresini derhal topluyorlar. Otorite kurmanın çok zor (fakat çok gerekli) olduğu bir ortamda, biraz zorbalıkla, daha çok bir tür ilkel ve içgüdüsel adaletle, yetmeyince dini bir söylemle, düzeni kurabiliyorlar. Türkler bu tür bir dayanışmadan ve cüretkârlıktan yoksun; biraz homurdanıp boyun eğiyorlar. Romanlar biraz daha dirençli, ama sayıca azlar.<o:p></o:p></span></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">Şuna kani oldum ki, Kürtler bir süre sonra memlekete hakim olursa hiç sürpriz olmaz. Ege’ye oldular zaten; gerisi de zaman meselesidir.<o:p></o:p></span></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">Bana her gittiğim yerde Kürt arkadaşlar çok büyük dostluk ve sevgi gösterdiler. Elimi sıcak sudan soğuk suya sokturtmadılar. İlla ki kelimei şehadet getirtmeyi ümit ettiler. Ama ben anti-islamcı ve anti-allahçı pozisyonu çatır çatır savundukça sevgi ve saygıları azalmadı, arttı. “Ne konuşuyo la bu gâvur” diye çıkıntılık yapanları derhal susturdular ve dışladılar.<o:p></o:p></span></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></div><div class="MsoNormal"><b><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">Foça'daki rakı sofraları meyhanede mi oluyordu, yoksa cezaevinin içinde mi? <o:p></o:p></span></b></div><div class="MsoNormal"><b><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></b></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">Her ikisi. Phokai Restoran, Sadık’ın yeri: Foça’ya yolunuz düşerse uğramazlık etmeyin.<o:p></o:p></span></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></div><div class="MsoNormal"><b><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">Peki nasıl kaçtınız,&nbsp;<i>Prison Break</i>&nbsp;gibi değildi herhalde? Mülteciler gibi kaçak mı çıkış yaptınız, yoksa normal pasaport göstererek mi? <o:p></o:p></span></b></div><div class="MsoNormal"><b><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></b></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">İzinli çıktım, sandala bindim, gittim. Yolda başımıza olmadık absürtlükler geldi, iş bayağ vodvile döndü. Ama sağ salim varabildik.<o:p></o:p></span></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></div><div class="MsoNormal"><b><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">Otel kapanıyor mu? <o:p></o:p></span></b></div><div class="MsoNormal"><b><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></b></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">Yoo, neden kapansın? İşletmeyi dört yıl önce Müjde’ye hibe ettim, kendi bildiği gibi devam ediyor. (Otelin adını Manolya Otel diye değiştirmeyi düşünüyormuş.) Mülklerimi de Nesin Vakfına bağışladım biliyorsun. Tertemizim. Kuş kadar hafifim.<o:p></o:p></span></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></div><div class="MsoNormal"><b><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">Ali Nesin n'apacak, Türkiye'de mi kalacak?<o:p></o:p></span></b></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">Elbette, benle ne alakası var ki? Matematik Köyü olağanüstü bir hızla gelişiyor, büyüyor, güzelleşiyor. Ali Nesin’siz yürümez orası. Büyük bir sorumluluk var onun sırtında, benim gibi kayığa binip kafasının estiği yere gidecek özgürlüğü yok.<o:p></o:p></span></div><div class="MsoNormal"><b><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></b></div><div class="MsoNormal"><b><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">TC, Interpol arama kararı çıkartabilir mi sizce, öyle olursa nerede saklanırsınız?</span></b><b><span style="background: white; color: #666666; font-family: &quot;tahoma&quot; , &quot;sans-serif&quot;; font-size: 9.0pt; line-height: 115%;"><o:p></o:p></span></b></div><div class="MsoNormal"><span style="color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></div><div class="MsoNormal"><span style="color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">Mahkum edildiğim konular dünyada aklın hüküm sürdüğü herhangi bir ülkede ceza değil ödül konusu olan şeylerdir. İnterpol’e başvuru olsa kıçlarıyla gülerler sanırım. TC yönetiminin o kadar bariz bir hata yapacağını sanmıyorum.<o:p></o:p></span><br /><span style="color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></div><div class="MsoNormal"><span style="color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">Nerede mi saklanırım? Niye saklanayım ki? Bir kere bu devirde saklanmak diye bir şey mümkün değil. Atina’da olduğumu bilmiyorlar mı sanki? Ayrıca saklanmayı gerektirecek bir şey yapmadım, göğsümü gere gere dolaşırım.<o:p></o:p></span></div><div class="MsoNormal"><span style="color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /><b><span style="background: white;">(<i>Malum kişiye yurtdışında oy verme hususunda ciddi olmadığınızı farzederek</i>) Sizce Malum Kişi devrilir mi?<o:p></o:p></span></b></span></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">Oy konusunda ciddiyim. EĞER seçenek Kılıçdaroğlu mu RTE mi ise, benim oyum RTE’yedir. Çok talihsiz bir gerçek, ama kabahat benim değil bizi o sefil ikileme mahkum edenlerindir.<o:p></o:p></span></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">Kim ne derse desin ben bu rejimin siyaseten zayıf olduğunu, panikle hareket ettiğini, ve kimsenin beklemediği bir anda ayağını sürçmeye aday olduğunu düşünüyorum. Bu devir uzun sürmeyecek. Sonrası ne olur, Allah bilir. Çünkü alternatif belli değil. Alternatifin ucu bile belirse bu cinnetin sonu görünecektir. Ama belki başka cinnet başlar, o ayrı mevzu.<o:p></o:p></span></div><div class="MsoNormal"><b><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></b></div><div class="MsoNormal"><b><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">Türkiye'de 4 sene sonra genel af (<i>ve/veya iç savaş</i>) çıkar mı, çıkarsa dönmeyi düşünür müsünüz?<o:p></o:p></span></b></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;"><br /></span></div><div class="MsoNormal"><span style="background: white; color: #666666; font-family: &quot;trebuchet ms&quot; , &quot;sans-serif&quot;; font-size: 9.0pt; line-height: 115%;">Genel af kaçınılmazdır. Malum kişi gider gitmez çıkacak bence. Ama rejimin halefi kim olur, neci olur, daha mı iyi daha mı kötü olur, kestiremiyorum henüz. Apoletlilerin kini allahçılarınkinden beter olabilir.<o:p></o:p></span></div><br /><div class="MsoNormal"><br /></div><br></body></html>