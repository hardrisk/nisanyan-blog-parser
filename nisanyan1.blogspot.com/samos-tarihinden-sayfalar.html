<!DOCTYPE html><html lang="tr"><head><meta charset="UTF-8"><title>Document</title></head><body><h1>Samos tarihinden sayfalar</h1><a href='http://nisanyan1.blogspot.com/2017/08/samos-tarihinden-sayfalar.html'>http://nisanyan1.blogspot.com/2017/08/samos-tarihinden-sayfalar.html</a><p>2017-08-04T16:55:00.001+03:00</p>Samos tiranı Polykrates, adı “çok-muktedir” anlamında. MÖ 540 gibi bir tarihten itibaren babadan kalma rahip-kralları devirip başa geçen yeni tip diktatörlerin (Atina tiranı Peisistratos ve Naksos tiranı Lygdamis ile birlikte) ilklerinden biri. Adayı dünya gücü haline getirmiş, Mısır’dan Kırım’a uzanan alanda iktidar göstermiş. Grek dünyasının ilk mermer tapınağı ve İyonik düzenin ilk modeli sayılan Hera/İra tapın<span class="text_exposed_show" style="display: inline; font-family: inherit;">ağını yaptırmış. Antik çağın klasik harp gemisi olan trireme’leri ilk inşa ettiren olduğunu tarihçi Herodot söylüyor.<br /><br />Schiller’in “Polykrates’in Yüzüğü” şiiri, tanrıların insana oynadıkları oyunlara dair uzun ve esaslı bir tefekkürdür. İlk bir iki kıtasını ezbere söyleyebilirim:<br /></span><br /><blockquote class="tr_bq" style="margin-bottom: 6px;"><span class="text_exposed_show" style="display: inline; font-family: inherit;">Er stand auf seines Daches Zinnen,</span><br /><span class="text_exposed_show" style="display: inline; font-family: inherit;">Er schaute mit vergnügten Sinnen</span><br /><span class="text_exposed_show" style="display: inline; font-family: inherit;">Auf das beherrschte Samos hin.</span><br /><span class="text_exposed_show" style="display: inline; font-family: inherit;">"Dies alles ist mir unterthänig,"</span><br /><span class="text_exposed_show" style="display: inline; font-family: inherit;">Begann er zu Ägyptens König,</span><br /><span class="text_exposed_show" style="display: inline; font-family: inherit;">"Gestehe, daß ich glücklich bin."&nbsp;</span><span style="color: #1d2129;">&nbsp;</span><br /><br /><span class="text_exposed_show" style="display: inline; font-family: inherit;">"Du hast der Götter Gunst erfahren!</span><br /><span class="text_exposed_show" style="display: inline; font-family: inherit;">Die vormals deines Gleichen waren,</span><br /><span class="text_exposed_show" style="display: inline; font-family: inherit;">Sie zwingt jetzt deines Scepters Macht.</span><br /><span class="text_exposed_show" style="display: inline; font-family: inherit;">Doch Einer lebt noch, sich zu rächen;</span><br /><span class="text_exposed_show" style="display: inline; font-family: inherit;">Dich kann mein Mund nicht glücklich sprechen,</span><br /><span class="text_exposed_show" style="display: inline; font-family: inherit;">So lang des Feindes Auge wacht." -</span></blockquote><br />Egemenliği altındaki Samos’un güneşli damlarını keyifle seyredip dostu Mısır kralına sorar, “tanrıların kutsadığı sevgili kulu ben değil miyim?” Kral dünya nimetlerine fazla güvenmenin tehlikelerini anımsatır. En değer verdiği şeyleri atıp kurtulmasını önerir, geleneksel Şark bilgeliğiyle. P. Mısırlıya hak verir, Cartier marka milyarlık yüzüğünü çıkarıp denize atar. Devamını burada okuyun: <a data-ft="{&quot;tn&quot;:&quot;-U&quot;}" href="http://germanstories.vcu.edu/schiller/polykrates_dual.html" rel="nofollow noopener" style="color: #365899; cursor: pointer; font-family: inherit; text-decoration-line: none;" target="_blank">http://germanstories.vcu.edu/schiller/polykrates_dual.html</a>. Dünya nimetlerinden vazgeçmek kolay bir oyun değil.<br /><br />Gerçek dünyada Persler (Dacigler mi desek?) Polykrates’i bir iş için Sardes’e, yani Manisa Salihli’ye çağırmışlar. Kızı ve aklı başında olan dostları “aman baba gitme, çok tehlikeli” diye akıl vermiş. Bizimki “bi şey olmaz” deyip gitmiş. Kazığa oturtmuşlar, sonra cesedini çarmıha germişler.<br /><div style="color: #1d2129; font-family: inherit; font-size: 14px; margin-bottom: 6px; margin-top: 6px;"><span class="text_exposed_show" style="display: inline; font-family: inherit;"><br /></span></div><br></body></html>